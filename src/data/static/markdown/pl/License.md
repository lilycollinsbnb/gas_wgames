REGULAMIN INTERNETOWEJ PLATFORMY HANDLOWEJ
# ASSETS 4 GODOT

§ 1. POSTANOWIENIA OGÓLNE
1.	Operatorem Internetowej Platformy Handlowej ASSETS 4 GODOT (dalej jako: „Platforma”) jest Borysław Bobulski MATRIX RELIABILITY prowadzący działalność gospodarczą, adres do doręczeń: Osiedle Zielone 14/ 15, 33-100 Tarnów, Polska (dalej jako: „Operator”).
2.	Regulamin Internetowej Platformy Handlowej ASSETS 4 GODOT (dalej jako: “Regulamin”) określa zasady funkcjonowania Platformy, w tym sposób licencjonowania Assetów oraz zasady i warunki sprzedaży lub zakupu Licencji; warunki i zasady korzystania przez Użytkowników z Platformy; a także prawa i obowiązki Użytkowników i Operatora.
3.	Przed skorzystaniem z Platformy należy zapoznać się z treścią niniejszego Regulaminu.
§ 2. DEFINICJE
Terminy i definicje użyte w niniejszym Regulaminie, pisane wielką literą, niezależnie od tego czy występują w liczbie pojedynczej czy mnogiej, mają następujące znaczenie:
1)	„Asset” lub „Assety” – elementy graficzne, jak obraz, rysunek, animacja, wideo; elementy dźwiękowe; elementy interfejsu; bądź fragmenty kodu odpowiadające na przykład za AI lub fizykę; utrwalone w dowolnej formie, w tym przykładowo: pliki obrazów 2D, pliki projektów 3D, elementy GUI i pliki audio, stanowiące utwór w rozumieniu ustawy z dnia 4 lutego 1994 r. o prawie autorskim i prawach pokrewnych (Dz.U. 2022 poz. 2509, ze zm.);
2)	„Licencja” – prawo do korzystania z Assetów przyznawane przez Operatora lub przez Sprzedającego Kupującemu, na zasadach i warunkach określonych w treści niniejszego Regulaminu;
3)	Konto – prowadzony dla Użytkownika przez Operatora pod unikalną nazwą (login) zbiór zasobów, w którym gromadzone są dane Użytkownika oraz informacje o jego działaniach w ramach Platformy;
4)	Konsument – Kupujący będący osobą fizyczną dokonującą z Operatorem czynności prawnej niezwiązanej bezpośrednio z jej działalnością gospodarczą lub zawodową. 
5)	„Kupujący” – Użytkownik, który dokonuje zakupu Licencji do danego Assetu lub Assetów bezpośrednio od Operatora lub od Sprzedającego, za pośrednictwem Platformy;
6)	Platforma - prowadzona przez Operatora, na zasadach określonych w niniejszym Regulaminie, platforma handlowa on-line, o charakterze otwartym, dostępna pod adresem https://assets4godot.com
7)	„Rejestracja” – procedura zakładania Konta na Platformie;
8)	„Sprzedający” – Użytkownik, który dokonuje sprzedaży Licencji do danego Assetu lub Assetów Kupującemu, za pośrednictwem Platformy;
9)	„Transakcja” – zawarcie umowy udzielenia Licencji, na zasadach i warunkach określonych w treści niniejszego Regulaminu;
10)	Użytkownik – osoba fizyczna, osoba prawna lub inna jednostka organizacyjna nieposiadająca osobowości prawnej, ale mogąca we własnym imieniu nabywać prawa i zaciągać zobowiązania, która prawidłowo zarejestrowała Konto na Platformie.
§ 3. REJESTRACJA KONTA
1.	Korzystanie z Platformy wymaga założenia Konta oraz zaakceptowania postanowień niniejszego Regulaminu i zobowiązania się do ich przestrzegania.
2.	Użytkownikami mogą być wyłącznie osoby fizyczne, które ukończyły 18 lat i posiadają pełną zdolność do czynności prawnych, osoby prawne oraz jednostki organizacyjne nieposiadające osobowości prawnej, ale mogące we własnym imieniu nabywać prawa i zaciągać zobowiązania.
3.	Dana osoba lub podmiot może posiadać tylko jedno Konto. Zabrania się Rejestrowania dwóch lub więcej Kont przez tę samą osobę lub podmiot. Operator stosuje automatyczne mechanizmy wykrywające czy Użytkownik posiada więcej niż jedno Konto.
4.	Rejestracja Konta dokonywana jest za pomocą odpowiedniego formularza rejestracyjnego poprzez podanie wyszczególnionych w nim danych. O prawidłowym zarejestrowaniu Konta Operator informuje osobę lub podmiot dokonujący Rejestracji wiadomością e-mail przesłaną na adres e-mail podany przez ww. osobę lub podmiot w trakcie Rejestracji. Z chwilą Rejestracji Konta osoba lub podmiot rejestrujący Konto stają się Użytkownikiem, a pomiędzy Operatorem a Użytkownik dochodzi do zawarcia umowy o świadczenie usług na zasadach i warunkach określonych niniejszym Regulaminem.
5.	W terminie 14 dni od dnia Rejestracji Konta, Użytkownik może odstąpić od umowy, o której mowa w ust. 4 zdanie trzecie powyżej bez podania przyczyn. Zasady odstąpienia od umowy, w tym wzór formularza o odstąpieniu od umowy, z którego Użytkownik może skorzystać, określone są w Załączniku nr 1 do niniejszego Regulaminu.
6.	Operatora zastrzega sobie prawo do żądania od osób zamieszkujących poza terytorium Rzeczpospolitej Polskiej lub podmiotów działających poza terytorium Rzeczpospolitej Polskiej przedłożenia dodatkowych informacji lub dokumentów potwierdzających przesłane za pośrednictwem formularza rejestracyjnego dane, w tym dane o prowadzonej działalności gospodarczej. W przypadku, w którym informacje lub dokumenty, o których mowa w zdaniu poprzednim sporządzone są w języku obcym innym niż polski lub angielski  - Operator może żądać także tłumaczeń na język angielski. Informację w zakresie dodatkowych dokumentów, które podmioty wskazane w zdaniu poprzednim zobowiązane będą przesłać, zawarte będą w wiadomości e-mail przesłanej przez Operatora po wypełnieniu przez Użytkownika formularza rejestracyjnego. 
7.	Podczas Rejestracji jak i późniejszego korzystania z Platformy Użytkownik zobowiązany jest podawać wymagane i prawdziwe dane i informacje oraz składać – o ile ma zastosowanie – oświadczenia zgodne z prawdą. Użytkownik jest również zobowiązany do podawania, na żądanie Operatora, danych wymaganych przepisami ustawy z dnia 9 marca 2017 r. o wymianie informacji podatkowych z innymi państwami (Dz.U. 2024 poz. 1588, ze zm.), służącej stosowaniu dyrektywy Rady (UE) 2021/514 z dnia 22 marca 2021 r. zmieniającej dyrektywę 2011/16/UE w sprawie współpracy administracyjnej w dziedzinie opodatkowania (ustawa dalej jako “DAC7”).
8.	Po Rejestracji Użytkownik uzyskuje dostęp do Konta (logowanie) po podaniu: loginu lub adresu e-mail oraz hasła.
9.	Użytkownik powinien na bieżąco aktualizować dane w ustawieniach konta, w tym dane do kontaktu z Użytkownikiem. Użytkownik powinien na bieżąco sprawdzać, czy nie otrzymał nowej korespondencji od Operatora.
10.	Użytkownik nie może wykorzystywać Kont do dokonywania czynności stanowiących naruszenie postanowień Regulaminu. W przypadku stwierdzenia, że Użytkownik korzysta z Kont w sposób sprzeczny postanowieniami niniejszego Regulaminu, Operator zastrzega sobie prawo do podjęcia działań wskazanych w treści ust. 14 poniżej niniejszego Regulaminu.
11.	Użytkownikowi nie wolno korzystać z Kont innych Użytkowników oraz udostępniać Konta innym osobom, z wyjątkiem udostępnienia osobom należycie umocowanym przez Użytkownika do działania w jego imieniu.
12.	Konta są niezbywalne, chyba że Operator w wyraźny sposób udzieli na to zgody Użytkownikowi.
13.	Zabrania się z korzystania botów lub innych narzędzi informatycznych lub programistycznych do obsługi Konta.
14.	W sytuacji, gdy Konto lub działalność Użytkownika w ramach Platformy wymagać będzie dodatkowej weryfikacji informacji i danych lub w przypadku powzięcia przez Operatora uzasadnionych obaw co do bezpieczeństwa Konta lub Transakcji, dotyczących w szczególności nieuprawnionego przejęcia Konta przez inną osobę, lub w przypadku naruszenia Regulaminu przez Użytkownika, Operator może:
a)	uzależnić korzystanie z Platformy od potwierdzenia przez Użytkownika odpowiednimi dokumentami jego wiarygodności, w tym tożsamości;
b)	czasowo ograniczyć dostęp do poszczególnych usług świadczonych w ramach Platformy;
c)	zawiesić na czas określony lub nieokreślony Konto Użytkownika;
d)	zastosować mechanizmy lub narzędzia blokujące działanie botów lub innych narzędzi informatycznych lub programistycznych, wykorzystanych przez Użytkownika do obsługi Konta.
Po ustaniu wyżej wskazanych okoliczności, Operator zniesie przedmiotowe ograniczenia zastosowane wobec Użytkownika.
§ 4. UPRAWNIENIA UŻYTKOWNIKÓW
Użytkownicy uprawnieni są do:
a)	nabywania Licencji do Assetów bezpośrednio od Operatora lub od Sprzedającego, za pośrednictwem Platformy;
b)	sprzedawania Licencji do Assetów Kupującym, za pośrednictwem Platformy;
c)	przeglądania i korzystania z Platformy, zgodnie z niniejszym Regulaminem.
§ 5. OGÓLNE POSTANOWIENIA DOTYCZĄCE LICENCJI I NABYWANIA LICENCJI
1.	Licencja określa, w jaki sposób Assety mogą być wykorzystywane przez Kupującego.
2.	Oferowane przez Operatora lub Sprzedających Assety stanowią produkty cyfrowe oraz utwory w rozumieniu przepisów ww. ustawy o prawie autorskim i prawach pokrewnych. Prawa autorskie do tych utworów przysługują Operatorowi lub danemu Sprzedającemu i podlegając ochronie na podstawie stosownych przepisów.
3.	Kupujący zobowiązani są respektować prawa autorskie przysługujące Operatorowi lub Sprzedającemu i używać Assetów zgodnie z udzielaną Licencją. Kupujący przyjmuje do wiadomości że naruszenie Licencji, w szczególności poprzez dalsze bezprawne rozpowszechnianie Assetów, przewidziana jest odpowiedzialność cywilna lub karna, stosownie do obowiązujących przepisów. 
4.	Uprawnienia wynikające z udzielonej Licencji przysługują wyłącznie osobom, które nabyły Assety legalnie tj. zgodnie z niniejszym Regulamin i Licencją.
5.	Postanowienia dotyczące Licencji zaczynają wiązać Kupującego wraz z pierwszą czynnością, która prowadzi do umożliwienia legalnego wykorzystania zakupionego Assetu. Czynność ta może polegać w szczególności na zalogowaniu się do Konta, pobraniu Assetu, wyświetleniu ich lub otwarciu. W przypadku dokonania kilku czynności datę związania niniejszą Licencją określa data najwcześniejszej czynności.
6.	Licencja ta nie uprawnia Kupującego do udzielania dalszych licencji (sublicencji), chyba że Sprzedający udzieli na to wyraźną zgodę wyrażoną na piśmie, pod rygorem nieważności. Zgoda ta może być obarczona dodatkowymi zobowiązaniami.
7.	Assety mogą być zabezpieczone przed nielegalnym kopiowaniem. Informacja o ewentualnej formie zabezpieczenia zostanie ujawniona w opisie Assetu. Usuwanie lub modyfikowanie wprowadzonych zabezpieczeń jest zabronione. Operatorowi lub Sprzedającemu w każdej chwili przysługuje uprawnienie do dokonania kontroli, czy korzystanie z Assetów jest zgodne z udzielona Licencją. Uprawnienia kontrolne Operatora lub Sprzedającego obejmują w szczególności prawo do żądania informacji i wyjaśnień w zakresie korzystania z Assetów a także dokonanie zakupu Assetów (lub próba dokonania) od Kupującego bez ujawniania tożsamości Operatora lub Sprzedającego lub bez wskazania, że nabycie (lub jego próba) dokonywane przez osobę trzecią odbywa się na polecenie Operatora lub Sprzedającego.
8.	Ceny zakupu Licencji do Assetu są wskazane na Platformie (dalej jako: „Cena zakupu” lub „Ceny zakupu”) i mogą być zmieniane przez Operatora lub Sprzedającego.
9.	Poprzez złożenie zamówienia na zakup Licencji do danego Assetu na Platformie, Kupujący zobowiązuje się do zapłaty Ceny zakupu, a Operator do świadczenia wzajemnego w postaci udzielenia Licencji przez Operatora lub Sprzedającego, uprawniającej do korzystania z Assetu, zgodnie z niniejszym Regulamin i Licencją, po otrzymaniu Ceny zakupu od Kupującego. 
10.	Wziąwszy pod uwagę cyfrowy charakter Assetu, po jego pobraniu Assetu, wyświetleniu lub otwarciu, Kupujący traci uprawnienie do odstąpienia od umowy zakupu Assetu oraz od udzielonej Licencji.
11.	Umowa sprzedaży Assetu zawarta pomiędzy Operatorem oraz Kupującym lub Sprzedającym oraz  Kupującym zostaje zawarta.
12.	Kupujący zobowiązany jest zapłacić Cenę zakupu w całości za pomocą karty debetowej/kredytowej ,PayPal, lub jakimkolwiek sposobem obsługiwanym przez system Stripe
13.	Po otrzymaniu Ceny zakupu przez Operatora, Operatora wysyła Kupującemu i ewentualnie Sprzedającemu – gdy to sprzedawanego przez niego Assetu dotyczy Transakcja, wiadomość e-mail z potwierdzeniem otrzymania Ceny zakupu (dalej jako: „Potwierdzenie zakupu”).
14.	Licencja zostaje udzielona przez Operatora lub Sprzedającego z chwilą wystawienia przez Operatora Potwierdzenia zakupu.
15.	Asset może zostać pobrany przez Kupującego z Platformy natychmiast po otrzymaniu przezeń Potwierdzenia zakupu.
16.	Z zastrzeżeniem postanowień ust. 18 lit. d oraz 19 poniżej, w okresie dostępności Assetu i każdej jego nowej wersji (jeśli taka zostanie udostępniona), Kupujący może pobrać z Platformy dany Asset nie więcej niż pięć razy.
17.	Jeżeli Kupujący pragnie uzyskać pełny lub częściowy zwrot pieniędzy za Licencję, powinien skontaktować się z Operatorem w celu mediacji i rozwiązania sporu, pod adresem e-mail: [...].
18.	W celu uniknięcia wątpliwości ani Operator, ani Sprzedający nie będą zobowiązani do zwrotu Ceny zakupu za Licencję, w przypadku w którym Kupujący:
a)	stwierdzi, że nie chce już korzystać z Assetu;
b)	zakupił dany Asset przez pomyłkę;
c)	nie posiada wystarczającej wiedzy specjalistycznej, aby korzystać z danego Assetu;
d)	nie może już uzyskać dostępu do Assetu, ponieważ został on usunięty z Platformy przez Sprzedającego.
19.	Operator nie gwarantuje ciągłej dostępności Assetów oferowanych w ramach Licencji za pośrednictwem Platformy.
§ 6. SZCZEGÓŁOWE POSTANOWIENIA DOTYCZĄCE LICENCJI
1.	Udzielana Licencja ma charakter Licencji niewyłącznej, nieograniczona terytorialnie i jest nieograniczona w czasie.
2.	W ramach Licencji, z zastrzeżeniem postanowień ust. 3 poniżej, Operator lub Sprzedający zezwalają Kupującemu na używanie Assetu do tworzenia utworów zależnych (dalej jako: „utwór” lub „utwory”) w rozumieniu ww. ustawy o prawie autorskim i prawach pokrewnych zarówno w ramach projektów komercyjnych, których efekty mogą być dystrybuowane, sprzedawane i dostarczane przez Kupującego za dowolną opłatą dowolnemu kręgowi odbiorców; jak i projektów niekomercyjnych, na własny użytek Kupującego, na dowolnych polach eksploatacji obejmujących m.in.:
1)	w odniesieniu do utworów będących programami komputerowymi:
a)	trwałe i czasowe zwielokrotnienie programów komputerowych w całości lub w części jakimikolwiek środkami i w jakiejkolwiek formie;
b)	tłumaczenie, przystosowanie, zmiana układu i jakiekolwiek inne zmiany w programach komputerowych, dekompilacja, dezasemblacja, tworzenie opracowań, zmiana kodu źródłowego;
c)	rozpowszechnianie, w tym użyczenie lub najem, programów komputerowych lub ich kopii, wprowadzanie programów komputerowych do obrotu gospodarczego;
d)	wprowadzenie do sieci, w tym sieci Internet, publikacja w środkach masowego przekazu programów komputerowych, ich kopii lub egzemplarzy;
e)	prawo do określenia nazwy lub nazw, pod którymi oprogramowanie będzie wykorzystywane lub rozpowszechniane, w tym nazw handlowych, włączając w to prawo do zarejestrowania na swoją rzecz znaków towarowych;
2)	w odniesieniu do utworów niebędących programami komputerowymi:
a)	w zakresie utrwalania i zwielokrotniania - wytwarzanie dowolną techniką egzemplarzy utworu, w tym techniką drukarską, reprograficzną, zapisu magnetycznego oraz techniką cyfrową;
b)	w zakresie obrotu oryginałem albo egzemplarzami, na których dany utwór utrwalono - wprowadzanie do obrotu, użyczenie, dzierżawa lub najem oryginału albo egzemplarzy, wprowadzanie egzemplarzy utworów do obrotu gospodarczego;
c)	w zakresie rozpowszechniania w sposób inny niż określony w lit. b - publiczne wykonanie, wystawienie, wyświetlenie, odtworzenie oraz nadawanie i reemitowanie, a także publiczne udostępnianie utworu w taki sposób, aby każdy mógł mieć do niego dostęp w miejscu i w czasie przez siebie wybranym, wprowadzanie utworów do sieci informatycznych, w szczególności do Internetu, w celu udostępnienia utworów w takich sieciach, w sposób umożliwiający komukolwiek dostęp do nich w dowolnym miejscu i czasie, używanie utworów do wszelkiej reklamy i innej formy prezentacji.
3.	Licencja nie pozwala Kupującemu na:
a)	używanie Assetów w logo lub znaku towarowym;
b)	używanie, sprzedawanie, udostępnianie, przekazywanie, oddawanie do odpłatnego lub nieodpłatnego użytku, udzielanie sublicencji lub redystrybuowanie Assetu w sposób inny, niż część projektu, o którym mowa w ust. 2 powyżej;
c)	wyodrębnianie elementów danego Assetu i wykorzystanie ich poza projektem, o którym mowa w ust. 2 powyżej.
§ 7. ZASADY UDOSTĘPNIANIA ASSETÓW PRZEZ SPRZEDAJĄCYCH 
1.	Udostępniając na Platformie Assety do sprzedaży, Sprzedający nieodpłatnie udziela Operatorowi niewyłącznej, nieograniczonej terytorialnie i nieograniczona w czasie licencji na przechowywanie, publikowanie i rozpowszechnianie Assetów na Platformie, a także wyraża zgodę na pośredniczenie przez Operatora w sprzedaży Assetów i udzielaniu Licencji Kupującym.
2.	Sprzedający ponosi wyłączną odpowiedzialność za jakość, bezpieczeństwo i legalność jakichkolwiek Assetów udostępnionych na Platformie. Udostępniając na Platformie Assety do sprzedaży, Sprzedający w najbardziej dopuszczalnym przez przepisy prawa stopniu zwalnia Operatora z jakiejkolwiek odpowiedzialności za jakość, bezpieczeństwo i legalność jakichkolwiek udostępnionych przez siebie Assetów.
3.	Zabronione jest udostępnienie na Platformie Assetów w jakikolwiek sposób naruszających przepisy powszechnie obowiązujące przepisy prawa, zawierających treści: pornograficzne, wulgarne, o charakterze kryminalnym, promujące przemoc, nienawiść, dyskryminację lub inne materiały niezgodne z prawem i dobrymi obyczajami.
4.	Udostępniając na Platformie Assety do sprzedaży, Sprzedający Udostępniając na Platformie Assety do sprzedaży, Sprzedający zobowiązuje się do udzielenia Kupującym Licencji w zakresie wskazanym w treści niniejszego Regulaminu, na warunkach analogicznych jak to czyni Operator udzielający Licencji Kupującym udostępnione przez Operatora Assety.
5.	Operator może według własnego uznania odmówić Sprzedającemu możliwości offerowania Assetu na Platformie. Operator nie ma obowiązku podawania powodów odmowy, o której mowa w zdaniu poprzedzającym.
6.	Sprzedający gwarantuje, że:
a)	jest jedynym prawnym i wyłącznym właścicielem wszystkich praw własności intelektualnej do każdego Assetu;
b)	Asset nie narusza praw osób trzecich;
c)	wykonywanie przez Operatora praw przyznanych na mocy niniejszego Regulaminu, nie będzie naruszać jakichkolwiek praw osób trzecich;
d)	Asset nie zawiera wirusów ani innych złośliwych kodów, plików lub programów, których celem jest ograniczenie lub zniszczenie funkcjonalności innego oprogramowania lub sprzętu komputerowego;
e)	Asset nie spowoduje, że Operator naruszy jakiekolwiek obowiązujące przepisy prawa.
7.	W przypadku powzięcia informacji, że Asset może naruszać przepisy powszechnie obowiązującego prawa, bądź prawa osób trzecich Operator może według własnego uznania, bez powiadamiania Sprzedającego usunąć Asset z Platformy i wstrzymać przekazanie Sprzedającemu wszelkich kwot, które są mu należne w związku ze sprzedażą danego Assetu na poczet zabezpieczenia ewentualnych roszczeń Operatora względem Sprzedającego, aż do czasu kiedy wszelkie wątpliwości dotyczące danego Assetu zostaną rozstrzygnięte. Operator nie ponosi odpowiedzialności za jakiekolwiek straty, jakie może ponieść Sprzedający w wyniku usunięcia Assetu z Platformy.
8.	Udostępniając na Platformie Assety do sprzedaży, Sprzedający przyjmuje do wiadomości i akceptuje fakt, że 10% Ceny zakupu każdego Assetu otrzymanej przez Operatora w związku z pośrednictwem w sprzedaży zostanie zatrzymane przez Operatora w formie prowizji za pośrednictwo w sprzedaży. Pozostała część Ceny zakupu, tj. kwoty 90% Ceny zakupu zostanie przekazana przez Operatora na rachunek Sprzedającego podany przy rejestracji Konta.
9.	Wszelkie opłaty transakcyjne należne w związku z przekazaniem przez Operatora Sprzedającemu kwoty o której mowa w ust. 8 powyżej, płatne będą przez Sprzedającego. W przypadku, gdy Operator będzie zobowiązany do uiszczenia takich opłat w imieniu Sprzedającego, zostaną one potrącone przez Operatora z płatności dokonanej na rzecz Sprzedającego. 
10.	Należny podatek VAT będzie naliczany, rozliczany i płacony w odniesieniu do wszystkich Transakcji zgodnie ze wszystkimi obowiązującymi przepisami prawa i regulacjami, a Sprzedający i Kupujący zobowiązani są przekazywać Operatorowi wszelkie informacje i dokumenty niezbędne do jego ustalenia.
§ 8. WYŁĄCZENIE ODPOWIEDZIALNOŚCI 
1.	Operator nie gwarantuje, że Asset nie narusza przepisów prawa lub praw własności intelektualnej strony trzeciej.
2.	W najszerszym zakresie dozwolonym przez prawo Operator nie ponosi odpowiedzialności wobec żadnego Użytkownika za jakiekolwiek szkody, straty, koszty lub wydatki (bezpośrednie lub pośrednie) wynikające z korzystania przez Operatora z uprawnień przyznanych mu na mocy niniejszego Regulaminu.
§ 9. DANE OSOBOWE
1.	Operator w związku z prowadzeniem Platformy przetwarza dane osobowe Użytkowników będących osobami fizycznymi stosownie do Rozporządzenia Parlamentu Europejskiego i Rady (UE) 2016/679 w sprawie ochrony osób fizycznych w związku z przetwarzaniem danych osobowych i w sprawie swobodnego przepływu takich danych oraz uchylenia dyrektywy 95/46/WE (zwane dalej: „RODO”) oraz ustawy z dnia 10 maja 2018 roku o ochronie danych osobowych.
2.	Administratorem danych osobowych Użytkowników, będących osobami fizycznymi jest Borysław Bobulski MATRIX RELIABILITY, ul. Nowodąbrowska 208A, 33-100 Tarnów, NIP: 8733164606, REGON: 122432475, adres do doręczeń: Osiedle Zielone 14/ 15, 33-100 Tarnów.
3.	Operator przetwarza dane Użytkowników takie jak: imię, nazwisko, adres, email
4.	Przetwarzanie danych osobowych w powyższym zakresie jest niezbędne do realizacji usług świadczonych przez Operatora. W zakresie w jakim Operator wymaga podania danych osobowych ich podanie jest warunkiem korzystania z Platformy.
5.	Operator nie przechowuje danych kart płatniczych, jedynym przetwarzającym dane kart płatniczych jest Stripe.

6.	W związku ze świadczeniem Usługi Operator będzie przetwarzał dane osobowe wyłącznie w celu: 1) realizacji umowy, której przedmiotem jest zamówiona przez Użytkownika usługa (art. 6 ust. 1 lit. b RODO); 2) dochodzenia roszczeń lub obrony przed nimi w związku z realizacją umowy, której przedmiotem jest zamówiona przez Użytkownika usługa (zgodnie z art. 6 ust. 1 lit. f RODO - uzasadniony interes Operatora polega na obronie swoich interesów gospodarczych); 3) windykacji należności (zgodnie z art. 6 ust. 1 lit. f RODO - uzasadniony interes Operatora polega na obronie swoich interesów gospodarczych); 4) organizacji realizacji usługi, w szczególności realizacji umów z podwykonawcami i innymi podmiotami współpracującymi w zakresie realizacji usług (zgodnie z art. 6 ust. 1 lit. f RODO  - uzasadniony interes Operatora polega na realizacji postanowień umów zawartych z podmiotami uczestniczącymi w realizacji usługi).
7.	Użytkownicy, będący osobami fizycznymi, mają prawo do żądania od Operatora dostępu do swoich danych osobowych i uzyskania ich kopii, prawo do ich sprostowania, usunięcia, lub ograniczenia przetwarzania, prawo wniesienia sprzeciwu wobec przetwarzania, a także prawo do przenoszenia swoich danych osobowych oraz wniesienia skargi do organu nadzorczego (Prezesa Urzędu Ochrony Danych Osobowych, ul. Stawki 2, 00-193 Warszawa), przy czym: 1) prawo dostępu do danych osobowych umożliwia uzyskanie od Operatora informacji o przetwarzaniu danych osobowych przez Operatora, w tym przede wszystkim o celach i podstawach prawnych przetwarzania, zakresie posiadanych danych, podmiotach, którym dane są ujawniane oraz planowanym terminie usunięcia danych; 2) prawo do uzyskania kopii danych osobowych pozwala uzyskać kopię danych osobowych, które przetwarzane są przez Operatora; 3) prawo do sprostowania danych osobowych umożliwia korektę ewentualnych niezgodności lub błędów przetwarzanych danych osobowych oraz uzupełnienie ich gdy są niekompletne; 4) prawo do usunięcia danych osobowych pozwala na ich usunięcie, gdy nie są już niezbędne do celów, dla których zostały zebrane lub w inny sposób przetwarzane przez Operatora; 5) prawo do ograniczenia przetwarzania danych osobowych pozwala ograniczyć ich przetwarzanie w następujących przypadkach: a) gdy osoba, której dane dotyczą, kwestionuje prawidłowość danych osobowych; b) przetwarzanie jest niezgodne z prawem, a osoba, której dane dotyczą, sprzeciwia się usunięciu danych osobowych, żądając w zamian ograniczenia ich wykorzystywania; c) Operator nie potrzebuje już danych osobowych do celów przetwarzania, ale są one potrzebne osobie, której dane dotyczą, do ustalenia, dochodzenia lub obrony roszczeń; d) osoba, której dane dotyczą, wniosła sprzeciw na mocy art. 21 ust. 1 RODO wobec ich przetwarzania – do czasu stwierdzenia, czy prawnie uzasadnione podstawy po stronie Operatora są nadrzędne wobec podstaw sprzeciwu osoby, której dane dotyczą; 6) z prawa sprzeciwu wobec innych celów przetwarzania danych osobowych można skorzystać w każdym momencie, z przyczyn związanych ze szczególną sytuacją osoby wnoszącej sprzeciw, jeśli dane osobowe przetwarzane są na podstawie prawnie uzasadnionego interesu Operatora. Sprzeciw w tym zakresie powinien zawierać uzasadnienie.
8.	Dane osobowe Użytkowników będą przetwarzane przez okres korzystania z Platformy. Okres przetwarzania może zostać każdorazowo przedłużony w przypadkach, w których jest to niezbędne do celów wynikających z prawnie uzasadnionych interesów realizowanych przez Operatora lub przez stronę trzecią (art. 6 ust. 1 lit. f RODO), jednak w żadnym przypadku okres przetwarzania nie będzie dłuższy niż 24 miesiące od zakończenia realizacji usługi.
9.	Operator oświadcza, że dane osobowe mogą być udostępniane podmiotom upoważnionym na podstawie przepisów prawa.
10.	Operator może powierzyć przetwarzanie danych osobowych Użytkowników dostawcom usług lub produktów działającym na jego rzecz, w szczególności podmiotom świadczącym usługi IT, prawne i administracyjne, zgodnie z zawartymi z takimi podmiotami umowami powierzenia przetwarzania danych osobowych. Operator wymaga od tych dostawców zgodnego z przepisami prawa, wysokiego stopnia ochrony prywatności i bezpieczeństwa danych osobowych Użytkowników przetwarzanych przez tych dostawców w imieniu Operatora.
11.	Dane osobowe Użytkowników, nie będą przekazywane przez Operatora lub w jego imieniu poza kraje Europejskiego Obszaru Gospodarczego. Korzystanie z Platformy może wiązać się z przekazywaniem danych osobowych Użytkowników poza terytorium Europejskiego Obszaru Gospodarczego przez podmioty współpracujące bądź osoby lub przedsiębiorców współpracujących, w zakresie w jakim działają oni jako niezależni administratorzy danych osobowych.
§ 10. POSTANOWIENIA KOŃCOWE
1.	W przypadku stwierdzenia naruszenia praw autorskich, Operator prosi o kontakt pod adresem e-mail: contact@assets4godot.com, ze wskazaniem danych osobowych, podaniem opisu naruszenia oraz przedstawieniem dowodów lub oświadczenia, że zgłaszający jest właścicielem praw autorskich lub ma uprawnienia do działania w imieniu właściciela praw autorskich do danego Assetu.
2.	Operator może dokonać cesji praw i obowiązków Operatora wynikających z niniejszego Regulaminu na inny podmiot, bez wpływu na prawa i obowiązki Użytkowników wynikające z niniejszego Regulaminu. 
3.	W sprawach nieuregulowanych w niniejszym Regulaminie stosuje się przepisy powszechnie obowiązującego prawa polskiego, w szczególności przepisy Kodeksu cywilnego oraz ww. ustawy o prawie autorskim i prawach pokrewnych.
4.	Regulamin w niniejszej wersji obowiązuje od dnia 1 października 2024 r.
